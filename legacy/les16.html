Les 16 **Willem van Oranje**

"Dames en heren, gaat u even opzij? Kan iedereen het zien?" We zijn in museum Het Prinsenhof te Delft. "Niet **duwen alstublieft**!" Het valt niet mee, met z'n allen op de nauwe trap. Maar uiteindelijk zien we de gaten in de muur. Hier werd Willem van Oranje doodgeschoten. De 'Vader des Vaderlands' noemden ze hem. Wie was hij, en waarom werd hij vermoord? Een stukje geschiedenis.

Omstreeks 1500 liggen in West-Europa de 'Lage Landen', een verzameling onafhankelijke provincies. De koning van Spanje krijgt ze één voor één in handen, tot heel West-Europa tot zijn rijk behoort. Omdat zo'n groot rijk moeilijk te regeren is, **laat hij het plaatselijke bestuur over aan anderen**. Leden van belangrijke families regeren in zijn plaats. Zo verschijnt Willem van Oranje op het toneel.
Geboren in Nassau, Duitsland, erft hij van een Franse neef de titel 'prins van Oranje'. Hij wordt in Brussel opgevoed om de Spaanse koning te vertegenwoordigen in de Lage Landen. Of beter gezegd: de 'Lastige Landen'! Ze zijn altijd in verzet tegen het Spaanse **gezag**. Dat legt allerlei belastingen op. En ook de katholieke godsdienst, terwijl in het noorden het protestantisme juist belangrijk wordt. Ook Willem wordt protestant. Onder zijn leiding komen de Lage Landen in opstand tegen Spanje. Tachtig jaar duurt de opstand. Deze 'Tachtigjarige oorlog' is een periode waarin men het vaak 'Spaans benauwd' heeft: erg bang is.

Een voor een sluiten de provincies zich aan, en in 1581 vormen zij de Republiek der Verenigde Nederlanden. De koning kan dit natuurlijk niet accepteren. Wie Oranje doodt krijgt een **beloning**! En zo geschiedt het: hij wordt vermoord. Maar de onafhankelijkheid is dan reeds een feit, en in 1648 wordt Nederland ook officieel door de Europese landen als republiek erkend.

Meer dan honderdveftig (150) jaar blijft Nederland een republiek. Al die tijd behouden de Oranjes invloed. Als het land een koninkrijk wordt, in 1815, wordt een Oranje koning. En zo is het nog. We bevinden ons in het Koninkrijk der Nederlanden, met sinds 2013 aan het hoofd: Willem-Alexander van Oranje-Nassau.