Les 19 **Beter laat dan nooit**

Wat leuk! Jullie gaan trouwen! Beter laat dan nooit dacht je zeker, na vier jaar samenwonen?
Je kunt toch van gedachten veranderen?! Nu ik in verwachting ben, sta ik anders tegenover het huwelijk. Als je een kind krijgt zonder getrouwd te zijn, moet je van alles en nog wat regelen. Zo zou Bram een **verklaring** moeten tekenen dat hij het kind erkent. Als je getrouwd bent, gaat dat **automatisch**.
Dus binnenkort heet je anders? Dat wordt wennen.
Wees maar niet bang, ik hou mijn eigen achternaam. Veel te verwarrend, zo'n naamsverandering opeens. Ook de achternaam van ons kind kunnen we zelf bepalen, voor zover ik weet.
Als ik jou was, zou ik die van Bram maar nemen, de **jouwe** is zo lang! Heb je de aankondigingen al verstuurd?
Die zijn net de deur uit. Wel honderd! Het wordt een echte **bruiloft**, met alles erop en eraan. Bram z'n idee! Eerst naar het stadhuis, dan met het hele **gezelschap** naar de kerk, waar de vader de bruid 'weggeeft', zoals dat heet. Dan receptie, diner, en tot slot: een vrolijk feest! De gasten verrassen ons met zelfgemaakte liedjes en grappige gedichten. Er is muziek, dus wie wil, kan dansen. En op een gegeven moment vertrekken wij met onbekende bestemming op **huwelijksreis**!
Gaat Bram nog het afscheid van zijn bestaan als vrijgezel vieren? Dat is toch de gewoonte? Brams moeder zal wel in de wolken zijn. Ze informeerde immers steeds naar jullie plannen?
Ze sprong een **gat in de lucht**. Ze belt elke dag, of we hier wel aan gedacht hebben, of we dat niet vergeten ...
En wie past er straks op de baby? Hebben jullie al een plaatsje veroverd in de **cr√®che**? Dat zou Bram regelen. Hij gaat een dag minder werken. Met zijn werk kan dat makkelijker dan met het mijne. En ik verdien meer.
Dus jullie draaien de **rollen om**? Bram krijgt de moederrol? Modern hoor!
Nou ... modern. Ik hoorde Bram laatst aan z'n moeder vragen of zij niet een dag minder kon gaan werken. Daar moest ik wel even om **glimlachen**. "Je wilt je zoon toch wel een handje helpen met de verzorging van je **kleinkind**?" zei hij. "**Vaders zijn daar niet zo handig in!**"